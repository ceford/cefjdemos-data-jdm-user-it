<!-- Filename: J4.x:Menu_Items / Display title: Voci del Menu -->

## Introduzione

Gli elementi di menu sono le unità di navigazione di base di un sito Joomla. Dopo essere arrivati sulla pagina iniziale di un sito, la maggior parte degli elementi di menu conduce ad altre pagine del sito. Ci sono molti tipi diversi di voci di menu. Ad esempio: un tipo di voce di menu Articolo Singolo collegherà a un singolo articolo; un tipo di voce di menu Blog di Categoria condurrà a una pagina con un layout che presenta introduzioni per diversi articoli. Un tipo di voce di menu URL viene utilizzato per collegarsi a un sito esterno.

## Tipi di Voci di Menu

I tipi di voci di menu sono definiti in ciascun componente che dispone di viste del sito. Il core di Joomla ha circa 10 di tali componenti, ciascuno con diverse viste che danno un totale di oltre 30 tipi. La seguente schermata mostra la lista delle **Voci di Menu: Tutte le Voci di Menu** con una selezione di tipi di voci di menu sotto il titolo del menu nella colonna **Titolo**:

![elenco voci di menu](../../../en/images/menus/menus-all-menu-items-list.png)

## Aggiungere un Elemento del Menu

Per aggiungere un nuovo elemento di menu, è meglio iniziare dal menu al quale desideri aggiungerlo:

- Seleziona **Menu** → **Menu Principale** o qualunque altro menu a cui desideri aggiungere un elemento.
- Nella lista **Menu: Elementi (Menu Principale)** seleziona il pulsante **Nuovo** nella *Toolbar*.

Nel modulo **Menu: Nuovo Elemento**:

- Nel campo **Titolo** inserisci un titolo breve e adatto per l'elemento del menu.
- Nel campo **Tipo di Elemento di Menu** utilizza il pulsante **Seleziona** per aprire la finestra di dialogo Tipo di Elemento di Menu.

![seleziona tipo di elementi del menu](../../../en/images/menus/menus-menu-items-select-type.png)

- Seleziona il tipo di cui hai bisogno, in questo esempio un tipo Articolo Singolo.

Il modulo di immissione dati **Menu: Nuovo Elemento** cambierà per visualizzare i campi pertinenti al tipo. Per il tipo Articolo Singolo:

- Nel campo **Seleziona Articolo** utilizza il pulsante **Seleziona** per aprire una finestra di dialogo Articoli da cui selezionare un articolo.
- Con l'articolo selezionato, verifica che venga aggiunto al menu corretto nel campo **Menu** a destra.
- **Salva**
- Se desideri modificare l'ordine di questo elemento nel menu, utilizza il campo **Ordinamento** a destra. Per impostazione predefinita, è l'ultimo. Puoi farlo diventare **Primo** o farlo venire dopo qualsiasi altro elemento di menu che selezioni.

![modifica elemento del menu](../../../en/images/menus/menus-menu-items-edit-item.png)

- Visualizza il sito per verificare che sia come desideri.

## Modifica delle Schede del Modulo

Ogni tipo di voce di menu ha un insieme specifico di campi appropriati. Ogni tipo ha anche un insieme specifico di schede per organizzare i suoi campi. Alcune sono comuni a molti tipi di voci di menu. Ad esempio, Opzioni, Visualizzazione della Pagina, Tipo di Collegamento, Metadati e Assegnazione del Menu sono comuni alla maggior parte. Layout del Blog è comune ai tipi di voci di menu Articoli in Evidenza e Blog di Categoria. Informazioni su queste schede possono essere trovate altrove.

